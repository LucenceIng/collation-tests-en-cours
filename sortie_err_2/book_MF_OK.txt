Comment la dame du lac ſe pourpenſa de mener lancelot au roy artus pour le faire cheualier et elle lui bailla armes blanches et partit du lac a tout xl cheualiers pour le conuoier et deux iours deuant la ſaint iehan ilz arriuerent a kamalos ou eſtoit le roy artus Chappitre xix CAnt a eſte lancelot en la garde de la dame du lac q́ l eſt en laage de xviii ans eſtoit tant beau que de ſon aage nauoit son pareil en tout le monde et tant ſaige que merueilles La dame voit bien que deſormais il eſtoit temps q́ l receuſt lordre de cheualerie et que ſe plus len deſtournoit ce ſeroit pechie car bien ſauoit q́ l viendroit encores a grant choſe Quant vint au chief de xviii ans vng peu apres la penthecouſte il ala au boys et trouua vng ſi grant cerf que oncques mes nauoit veu tel Et pour la merueille il tira vne ſaiette et locciſt et le trouua de ſi grande greſſe cõme ſe ce fuſt ou moys daouſt Ses compaignons le regardoient a merueilles pour la grandeur q́ l auoit Il lenuoya a ſa dame celle La premiere ſeſmerueille moult de ce que ſi gras le vit en celle ſaiſon Moult fut le cerf regarde a grant merueille et en fit grant ioye la dame Et lancelot demoura en la foreſt et ſe geut vne grant piece deſſoubz vng arbre ſur lerbe verte pource que trop grant chault faiſoit Quant le ſoleil fut abaiſſie il monta ſur ſon chaſſeur et ſen vint droit au lac et ſembloit bien homme qui de dehors veniſt car il auoit vne courte robe veſtue de verte couleur et vng chappeau de fueilles en ſa teſte pour la challeur son carquoys pendu a ſa ceinture et ſon arc lui portoit vng varlet Si toſt comme il vint pres de loſtel ſa dame qui lattendoit le vit venir et lui vint le aue du cueur aux yeulx Elle ſe lieue de la ou elle eſtoit et ſen entre en la grant ſalle et ſeſt appuyee au chief dung banc Puis entre en vng merueilleux penſer Lancelot vint apres elle et quant elle le voyt elle ſe boute en vne chambre et ceulz qui la voyent aſer ſeſmerueillent moult quelle peut auoir Si va lancelot apres la treuue en ſa maiſtreſſe chãbre giſante ſur vne couchete toute adens voit quelle ſouſpire et pleure moult tendrement Il la ſalue et elle ne lui reſpont mot ſi ne la regarde pas Il ſeſmerueille trop car il auoit acouſtume quelle le courroit baiſer et accoller de quelque part quil veniſt Lors lui dit Ha dame dictes moy q̃  vous auez et ſaucuns vous a courroucee ne le me celez mie car ie ne cuide pas que homme vous oſaſt courroucer tant comme ie fuſſe vit Quant elle loyt elle ſe prent a plourer et elle eſt en tel eſtat que vng ſeul mot ne peut dire Touteffois a chief de piece elle lui diſt Ha filz de roy pour dieu fuyez vous dicy ou le cueur me partira du ventre Dame fait il ie men iray car mauuais demourer y ay puis que ie vous ennuye A tant sen retourne lancelot et prent ſon arc et le met a ſon col puis ſeint ſon carquois et vient a ſon rouſſin ſi lui met le frain le trait emmy la court Mais celle qui ſus toute rien laymoit penſe bien quelle lauoit moult courrouce et le ſentoit a ſi fier quil ne priſaſt riens quelque choſe contre ſon cueur Elle ſe lieue ſen vient en la court et voit quil vouloit monter faiſoit domme courrouce moult grant ſemblant Si le prent au frain et dit Sire ou voulez vous aler Dame fait il ie vueil aler iuſques a ce boys Deſcendez fait elle car vous nyrez mie Adonc il deſcent elle fait mettre ſon cheual en leſtable Lors le prent par la main le maine en vne chambre et le fait ſeoir empres elle Lors le coniure par la foy quil lui doit quil lui die ou il vouloit aler Dame fait il meſtoit aduis que vous eſtiez vers moy courroucee puis que ieſtoye mal de vous ie nauoye talent de plus ceans demourer Et que voulez vous faire beau filz de roy Quoy fait il ie euſſe eſte en tel lieu ou ieuſſe pourchaſſe mon auancement Et ou eſt ce fait elle Certes dame ie fuſſe ale en la maiſon du roy artus et la euſſe ſerui aucun preudomme tant quil meuſt fait cheualier car len dit que tous les preudommes ſont en la maison du roy artus Comment fait elle filz de roy voulez vous donc eſtre cheualier Certes dame la chose du monde que ie deſire plus ceſt lordre de cheualerie Voire fit elle et loſeriez vous bien entreprendre ie cuide que ſi vous ſauiez comment grans fais ya en cheualerie ia ne vous en prendroit talent Cõment dame ſont donc tous les bons cheualiers de greigneur force de corps et de membres que les autres hommes ne ſont Nenny fait elle filz de roy mais il conuient a cheualier telle choſe quil ne conuient mie a aultre ſe vous le oyez deuiſer ia nauriez ſi hardy cueur quil ne tremblaſt Dame fait il ces choſes qui conuiennent a cheualier peuent eſtre en cueur ne en corps domme trouuees Ouy fait la dame moult bien mais dieu a fit les vngz plus vaillans que les autres Dame fait il donc ſe doit celui ſentir a moult couart et miſerable qui pour paour laiſſe a prendre lordre de cheualerie car chacun doit touſiours deſirer ſon amendement et enforcer en bonnes vertus et moult ſe doit hair qui par ſa pareſſe pert ce q̃  chacun pourroit auoir ce ſont les vertuz du cueur qui ſont cent fois plus legieres a auoir que celles du corps Quelle difference fait la dame mettez vous entre les vertus du cueur et celles du corps Dame fait il ien diray ce q́ l men ſemble il meſt aduis que tel peut auoir les bontez du cueur qui ne peut mie auoir celles du corps Car tel eſt courtois ſage debõnaire loyal piteux large et hardy ce ſont les partie vertus du cueur q́  touteſfois ne peut pas eſtre courſu fort legier beau ne plaiſant toutes ces bontez ſont du corps et lomme les apporte auec lui du ventre ſa mere des leure q́ l eſt ne mais les vertus du cueur pourroit il auoir ſe meſt auiz ſe negligence ne lempeſchoit car chacun peut auoir courtoiſie debonnairete et les autres biens qui du cueur deſcendent pource cui de ie que len ne pert honneur que par pareſſe ne auſſi a eſtre preudomme Et ie vous ay ouy dire que rien ne fait le preudomme que le bon cueur Et non pourtant ſe vous me diſiez le grant faiz qui eſt en cheualerie ie le orroie bien voulentiers Et ie le vous deuiſeray fait la dame ainſi que ie en pourray ſauoir combien que ie ne ſoie mie de aſſez grant ſens mais entendez le petit que ie vous diray le retenez en voſtre cueur pour en vser par raison car ſe vous auez deſir de eſtre cheualier ne deuez mie tant embraſſer et enſuuir voſtre vouloir que vous ne regardez a raiſon qui fut donnee a lõme auec entendement afin quil regarde a droiture aincois quil ẽtreprĩt aucune choſe et ſachez de vray que cheualiers ne furent mie eſtablis pour neant et touteſfois a leur commẽcemẽt ilz neſtoient mie de ſi hault lignage que les autres car de vng pere dune mere deſcendirent toutes gens mais enuie et couuoitiſe commenca a croiſtre au monde et force vaincre droiture et quant les fiebles ne peurent plus durer en contre les fors oultrageux ilz eſtablirent deſſus eulx garans et deffendeurs pour garantir les foibles et les paiſibles et pour debouter et reprimer les fors et les peruers des tors q́ lz faiſoient A ceſte garantie porter furent eſleuz ceulx qui mieulx valloient par le regard des gens ce furent les beaux les fors les preux leſ grans et les hardia et ceulx qui de bontee de cueur et de corps eſtoient plains mais la cheualerie ne leur fut pas donnee pour neant ains leur furent mis grans fardeaulx ſur le col et ſauez q̃ lz Au commencement de lordre de cheualerie il fut dit a celui qui vouloit cheualier eſtre et qui le don en auoit par droit de election quil fut courtois ſans villennie debonnai ſans follie piteux vers les ſouffreteux large et appareillie de ſecourier les indigens preſt et entalente de deſtruir les robeurs les meurdriers de droit iuger ſans amour et ſans haine Cheualier ne doit pour paour de mort faire choſe ou len puiſſe honte congnoiſtre ains doit plus doubter honteuſe vie que la mort Cheualier fut eſtabli principalement pour ſaincte egliſe garantir car elle ne ſe doit mie auancer par armes ne rendre mal contre mal et pource eſt eſtabli le cheualier a ce q́ l garantiſſe celui q́  tent la ſeneſtre ioe quant il a eſte feru en la deſtre Et bien ſachez que au commencement ſicomme teſmongne leſcripture il neſtoit homme ſi hardi qui oſaſt monter ſur cheual ſil neſtoit cheualier pource furent ilz nommez cheualiers mais les armes quilz portent q́ l napartient porter a homme ſil neſt cheualier ne furent pas pour neant donneez aux cheualiers ains y a aſſez raiſons ſignifiances Leſcu q́  pent au col du cheualier dont il eſt couuert par deuant ſignifie q̃  ainſi ſe doit cheulier metre pour ſaincte eglise garantir contre tous malfaicteurs ou ſoient robeurs ou meſcreans ſe ſaincte egliſe eſt aſſaillie le cheualier ſe doibt deuant mettre pour la ſouſtenir comme ſon filz car elle doit eſtre garantie par ſon filz Et ſe la mere eſt batue ou iniuriee deuant ſon filz il ne la venge bien lui doit ſon pain refuſer Le haubert dont le cheualier eſt couuert et veſtu ſignifie que ainſi doit eſtre ſaincte egliſe cloſe et auironnee de la deffenſe du cheualier car ſi grande doit eſtre la deffenſe que ia le malfaicteur ne viengne de telle heure a lencontre de leglise q́ l ne doye trouuer le cheualier preſt pour la deffendre Le heaume que le cheualier a au chief qui deſſus toutes les autres armes eſt aparãt signifie q̃  ainſi doit aparoir le cheualier deſſus tous autres a lencontre de ceulx q́  vouldront nuire a ſaincte egliſe Le glaiue que le ualier tient qui eſt long picque aincois q̃  len puisse attaindre a lui ſignifie paour de mort pourtant que le fuſt eſt roide et le fer trenchant et fait fouyr ceulz qui ſont desarmez arriere pour doubtance de mort Et doit eſtre le cheualier preux et hardy tellement q̃  ſacourre ſi loing que malfaiteur ne oſe aler a lencontre de ſaincte egliſe ains fuye loing pour la paour de lui Leſpee que le cheualier a caincte eſt trenchant des deux pars mais ce neſt mie ſans raiſon leſpee eſt de toutes armes la plus honnouree e i La premiere i a plus noble celle qui a plus de dignite car on en peut vſer en deux manieres len peut occire de la pointe en eſtocquant et ſi peult len ferir des deux trenchans a deſtre a ſeneſtre les deux trenchans ſignifient que le cheualier doit eſtre ſergant a noſtre ſeigneur et a ſon peuple Si doit lun des trenchans de leſpee ferir ſur ceulx qui ſont ennemis de noſtre ſeigneur et deſpriſeurs de ſa creance lautre doit vengier ceulx q́  ſont deſpriſeurs de lumaine compaignie ceſt de ceulx q́  tollent les vnz aux autres mais la pointe eſt dautre nature ſignifie droite obedience car elle point et il neſt choſe qui tant poĩgne le cueur ne perte de terre ne de auoir comme fait obeir a force contre ſon cueur telle eſt la ſignifiãce de leſpee Mais le cheual ſur quoy il ſiet qui a tous ſes beſoingz le porte ſignifie le peuple q́  doit porter et ſouſtenir le cheualier et lui querir et miniſtrer toutes les choſes dont il a meſtier pour viure honnourablement pour ce quil le garde et garantiſt nuit et iour et deſſus le peuple doit ſeoir le cheualier car ainſi cõme celui qui eſt ſur le cheual en poĩgnãt le maine ou il veult ainſi doit le cheualier mener le peuple a ſon vouloir Donc pouez ſauoir que le cheualier eſt ſeigneur du peuple ſergant de dieu et doit ſaincte egliſe garantir deffendre ce eſt le clergie par qui ſaincte egliſe eſt ſeruie Et les veufues et orphelins les diſmes et aumoſnes qui ſont donneez a ſaincte egliſe Et comme le peuple le maintient terriennement ainſi doit il ſaincte egliſe maintenir ſpirituellemment pourchaſſer la vie qui Ja fin ne prendra par oraiſons prieres aumoſnes que dieu lui ſoit ſauueur pardurablement aĩſi comme il eſt deffenſeur de ſaincte egliſe terriẽnemẽt Auec ce doit cheualier en ſoy auoir deux cueurs lun dur et ſerre comme aymant et lautre mol et pliant ainſi comme cire chaude Celui q́  eſt dur comme aymant doit eſtre contre les deſloyaulx et felons car comme laymant ne ſeuffre aucun polliſſement ainſi doit eſtre le cheualier fel et cruel enuers les felons qui droiture corrumpent a leur pouoir Et comme la cire chaude et molle peut eſtre menee la ou len veult aĩſi doit le cheualier mener les bonnes gens a tous les poins qui appartiennent a debonnairete et a doulceur mais bñ ſe garde q̃  le cueur de cire ne ſoit aux felons abandonne car toſt auroit perdu tout ce quil auroit fait de bien Et leſcripture nous diſt que le iuge ſe danne quant il deliure de mort homme coulpable mais il griefue plus ſon ame ſe a tort il condamne ou exerce tirannie enuers aucun innocent ou iuſte perſonne car celui qui ayme deſloyaute ou felonnie hait lame de ſoy meſmes Et dieu enſeigne en leuangile que ce que len fait aux ſouffreteux on le fait a lui meſmes Toutes ces choſes doit auoir celui qui recoit lordre de cheualerie et qui ne les a il neſt pas digne de eſtre cheualier car il iure a dieu le iour q́  recoit lordre de cheualerie q́ l ſera tel comme lui declare ce lui qui le fait cheualier et puis que il eſt pariure il a adroit perdu tant de honneur cõmẽt il attendoit auoir en ce monde et en lautre Et les preudes hommes ne doiuent pas ſouffrir entre eulx celui qui vers ſon createur eſt pariure q́  tel ne veult eſtre de ſi haulte choſe ne ſe doit entremettre car aſſez vauldroit mieulx a hõme eſtre tout ſon aage ſans cheualerie que a la honte du monde et en indignation de dieu Or fait elle filz de roy ie vous ay deuiſe vne partie des poins qui appartiennent a vraie cheualerie et non pas tous car ie ne ſauroie mais dictes moy quil vous en plaiſt ou du faire ou ou laiſſer DAme fait lenfant puis que cheualerie commenca premierement fut il oncques cheualier qui toutes ſes bontez euſt en ſoy Oy fait elle aſſez dont ſaincte eſcripture nous eſt teſmoing et deuant ce que ieſuchriſt ſouffriſt mort au temps que le peuple de iſrael ſeruoit noſtre ſeigneur en foy et en loyaulte et ſe combatoit pour la loy eſſaucer encontre les philiſtiens les autres peuples meſcreans qui leurs voiſins eſtoient Tel fut ioſue iudas machabeus le bon cheualier q́  voulut mieulx eſtre occiz que laiſſer la loy de noſtre ſeigneur Et oncques pour meſcreans ne tourna le dos en bataille honteuſement Auſſi fut ſimon ſon frere et le roy Dauid et autres mains preudes hommes dont ie ne parleray mie a preſent Et ceulx furent deuant lauenement de noſtre ſeigneur Et depuis en ya il eu de telz qui de toutes vraies valeurs furent vaillans Lun fut Joſeph darimathie le gentil cheualier q́  deſpẽpartie diſt ieſuchriſt de la ſaincte croix a ſes ii mains et le coucha au ſepulchre ſi en fut ſon filz galaad le roy de noſſelice qui puis fut appellee galles en lonneur de lui Auſſi le roy pelles de liſternoys qui encores eſtait de celui lignage le plus hault et ſon frere Elain le gros Tous ceulz furent des vrais cheualiers qui maintĩdrent honnourablement cheualerie au ſiecle a dieu Dame fait lancelot puis que tant en ont eſte qui furent plains de toutes les proueſſes que vous auez nommees de grant mauuaitie ſeroit celui qui cheualerie doubteroit a prendre pour paour de ce touteſfois ie ne blaſme mie les vngz ſe ilz ne oſent eſtre cheualiers ne les autres ſe ilz le ſont car chacun doit entreprendre ce meſt aduiz ſelon ce quil treuue en ſon cueur ou de mauuaiſtie ou de proueſſe mais endroit moy dis ie bien que ſe ie treuue qui me vueille faire cheualier ia ne le laſſeray pour ce que iaye paour que cheualerie ſoit mauuaiſe car dieu peut bien auoir mis en moy plus de bonte q̃  ie ne y ſcay bien eſt encore puiſſant pour y mettre aſſez de ſens et de valleur ſe elle y deffault Et comme quil me en aduiengne ie ne laiſſeray ia pour paour a receuoir la haulte ordre de cheualerie ſe ie treuue qui men donne lonneur et ſe dieu y veult mettre les bonnes vertus beau men ſera car ie y oſeray bien mettre cueur et corps paine et trauail Comment fait la dame filz de roy ſe y accorde voſtre voulenlente que vous voulez cheualier eſtre Dame fait il ie nay de rien ſi grant tallent ſe ie treuue qui ma voulente acompliſſe En verite fait elle toute ſera acomplie car ſerez cheualier de brief Et bien ſachez q̃  pource plouroie ie orains quant vous vinſtes deuant moy et ie vous diz que vous en aliſſiez ou que le cueur me partiroit car iay en vous miſe toute lamour q̃  mere pourroit mettre en ſon enfant Si ne ſcay mie comment ie me puiſſe ſaouler de vous veoir car moult me greuera le cueur et mieulx ayme ie a ſouffrir ma grant meſaiſe que vouſ perdiſſiez pour moy ſi hault honneur comme de cheualerie et ie croy que elle y ſera bien employee Et ſe vous ſauiez qui fut voſtre pere de q̃ lles gens vous eſtes depar voſtre mere vous ne auriez pas paour de eſtre preudomme car homme qui de ce liguage feuſt ne deuroit pas courage auoir de mauuaiſtie mais vous nen ſaurez plus pour le preſent et ia plus ne men requerrez car ie le vueil Et vous ſerez cheualier prouchainnement de la main du plus preudomme qui ores ſoit ceſt de le main du roy artus Et ſi partirons ceſte ſepmaine qui eſt entree ſi que nous viendrons a lui le vendredi deuant la ſaint iehan au plus tart qui ſera le dimenche ceſt du iourduy en huit iours Et ie vueil que vous ſoiez cheualier au dimenche au iour de la feſte ſaint iehan Et dieu qui de la vierge naſquiſt pour ſon peuple rachater mon ſeigneur ſaint iehan qui fut de plus grant merite et ami enuers dieu que oncques femme cõceuſt par charnel aſſẽblemẽt vous doint grace que vous treſpaſſez de bonte de cheualerie tous les cheualiers qui ores ſont et ie ſcay grãde partie comment il vous en auiendra AInſi lui a la dame du lac promis q́ l ſera fait cheualier prouchainnement et il en a ſi grant ioye que plus ne peut Et la dame lui diſt gardez bien que ia homme nen ſache rien par vous et ie vous appareilleray ſi bien voſtre affaire que homme ne ſen prendra ia garde Moult a la dame bien penſe de la beſongne car pieca auoit appareillie tout ce que meſtier eſtoit haubert blanc fort et legier et heaume argente et eſcu tout blanc comme noif a boucle dargent moult belle car elle vouloit quil euſt tout blanc et ſi lui auoit appreſte vne eſppee moult belle grande forte et legiere bien trenchante qui puis en maint lieu fut bien eſſayee ouec vng glaiue dont la hante eſtoit blãche groſſe et roide a fer trenchant et agu Et vng cheual grant et fort et bien eſprouue et eſtoit tout blanc Oultreplus elle appreſta robe et manteau de ſatin blanc et eſtoit le manteau fourre de ermines Ainſi atourna la dame lancelot de tout ce que meſtier lui fut mõta a cheual le mardi bien matin et auoit du dimenche aprez huit iours iuſques a la feſte ſaint iehan La dame ſe miſt au chemin et ſen va a la court du roy artus aſſez cointement car elle auoit en ſa compaignie quarante cheuaulx tous blans et ceulz qui les cheuauchoient eſtoient tous veſtus de robes blanches En celle compaignie auoit cinq cheualiers et lamy de la damoiſelle qui moult eſtoit beau et preux e ii La premiere auec trois damoiſelles Et les trois enfans q́  faiſoient amener ce fut lyonnel boort et lancelot Tant ont cheuauche que a la mer vĩdrẽt et ẽtrerẽt en vng vaiſſeau pour aler en la grant bretaigne ou ilz arriuerent a vng dimenche au ſoir au port de flondehueg et dillec cheuaucherent par enſeignes iuſques a loſtel du roy artus la leur fut dit quil eſtoit a kamalot et tant alerent quilz vindrent le ieudi au ſoir a vng chaſteau nomme la noenor qui eſt a xxii lieues angleſches de kamalot Bien matin ſe miſt la dame au chemin car moult faiſoit le iour chault Si cheuaucha toute la foreſt qui duroit iuſques a deux lieux prez de kamalot et eſtoit a merueilles penſiue et eſbahie Et mal lui faiſoit pource que lancelot de elle ſe deuoit partir dont elle ſouſpire et pleure moult tendrement Comme vng cheualier naure lequel auoit vne eſpee fichee en la teſte et deux trõſõs de lances paſſez parmy le corps vint a la court du roy artus pour trouuer aucun cheualier q́  lui oſtat leſpee et les tronſons Et comme la dame du lac amena Lancelot deuant le roy Artus et lui pria q́ l le fiſt cheualier et il le fiſt cheualier Et puis lancelot defferra le cheualier naure et ſont partis de court pour aler au ſecours de la dame de noehaut Cap xx A Ce iour eſtoit a kamalot le roy Artus ou il ſeiournoit et auec lui grande multitude de cheualiers il deuoit tenir ſacourt le iour ſaint iehan Le vendredi matin ſe leua le roy ſi toſt comme il peult le iour voir car il voulloit aller au bois pour chaſſer Il ouyt meſſe bien matin puys monta a cheual yſſit de la ville par la porte galeche et auec luy vne ᵱtie de ſes cõpaignõs meſſire gauuain y eſtoit le quel auoit le viſage bende pour vne playe q̃  gaſſenin deſtrangot lui auoit faitte ẽuirõ trois ſepmaines deuant Car ilz ſeſtoient entre eulx deux deuant le roy combatus et lauoit gaſſenin appelle de deſloyaulte deuant toute la court auec y fut meſſire yuain le grant filz au roy vrien et keu le ſenechal et hector le filz ares et lucan le bouteillier et bedoires le conneſtable des autres cheualiers de la maiſon au roy Quant le roy aproucha de la foreſt il en vit yſſir vne littiere ſur deux palleffrois q́  toſt et ſouef laportoiẽt Le roy regarde voit q̃  la littiere vient a luy tout droit Et quant elle aprouche il voit dedens geſir vng cheualier arme de toutes arfors de eſcu et de heaume le cheualier eſtoit naure de deux tronchons de lances ᵱmy le corps et les y auoit encores tous deux atout les fers et paroient parmy leſpaule tout oultre et par la teſte eſtoit enferre de vne eſpee tant que par deſſus la ventaille nen paroit mie la moitie Le cheualier eſtoit grant long et bien taillie mais ſon nom ne nomme mie le compte cy endroit et non pourtant ſera dit cy aprez comment il euſt nom et pour quoy il porta ſi lõguemẽt les deux tronchons en leſpaulle Quant il vint la il demanda le quel eſtoit le roy et on lui mõſtra Si fiſt arreſter ſa littiere pour le ſaluer et le roy ſe arreſte voulentiers pour le ouir Adonc lui diſt le cheualier Sire ie vous ſalue comme le meilleur roy du monde au teſmõgnage de toutes gens et comme celui qui conſeille les deſconſeilliez Beau ſire fait le roy bien ſoyez vous venus vous doint dieu ſante conſeil car grant meſtier en auez ſe meſt aduiz Sire fait le cheualier ie viens a vous pour ſecours et pour aide auoir Et vous demande q̃  pour dieu vous me conſeilliez De quelle choſe fait le roy me demandez vous ſecours Je vous requier fait le cheualier que vous me faciez defferrer de ceſte eſpee de ces tronchons qui ainſi me occient Certes fait le roy voulentiers et lui meſmes y veult mettre les mains pour lui oſter leſpee et les deux tronchons Et le cheualier lui diſt Haa ſire or ne vous haſtez mie aĩſi ie ne ſeray mie ainſi defferre Comment donc fait le roy Sire fait il il conuiendra q̃  celui q́  me defferera me iure ſur ſains quil me vẽgera a ſon pouoir de tous ceulx qui diront quil aymeront mieulx celui qui ce me fiſt q̃  moy A ce mot ſe traiſt le roy arriere et diſt au cheualier Sire ceſt trop griefue choſe que vous auez demandee car tant peult auoir de amys celui qui vous a naure quil ny a cheualier au monde ne deux ne trois qui ce peuſſent acheuer mais ſe vous voulez ie vous vengeray de celui qui ce vous fiſt ſil eſt tel q̃  ie le doie faire ſans moy meffaire De celui fait le cheualier ne me vengerez vous ia ne autre auſſi car ie men ſuis vengie et lui coupey la teſte depuis partie que il me euſt ainſi atourne En verite fait le roy donc en eſtes vous bien vengie plus ne vous oſeroie ie aſſeurer car ie cuideroie faillir a mon conuenant ia autre par mon conſeil ne vous aſſeurera Sire fait le cheualier on ma dit que en voſtre maiſon on treuue tous ſecours mais il meſt aduis que ie y ay failli et neantmoins ie ne me partiray de voſtre hoſtel tant que iaye veu ſe dieu me regardera en pitie car ſe il y a en voſtre court tant de proueſſe que len dit ie ne men iray pas ſans ſecours Ce me eſt beau diſt le roy que vous ſoyez en mon hoſtel tant comme il vous plaira Atant ſen va le cheualier vers kamalot deſcendiſt en la court du roy et ſe fiſt porter en la maiſtreſſe ſalle et couchier en la plus belle couche et ne y trouua homme qui lui contredit car le roy artus chaſſa toute iour et vers le veſpre comme ilz eſtoient ia hors de la foreſt ilz voient venir la dame du lac et ſa compaignie ainſi atournee de cheuaulx blans de robes blanches Le roy le tint a moult grande merueille car oncques veu nauoit gens ſi bien ordonnez Si toſt comme la dame vit le roy elle ſen va vers lui auec lãcelot que elle tenoit touſiours emprez elle et le ſalue Damoiſelle fait le roy bien ſoyez venue Sire fait elle ie vous mercie comme le meilleur roy de tous les terriens Roy artus ie ſuis a vous venue de moult loing vous viens vng don requerre dont vous ne me eſcondirez mie ſe ceſt voſtre plaiſir vous ne y pouez auoir dõmage ne honte ne mal et ia ne vous couſtera rien du voſtre Damoiſelle fait le roy ſe il me couſtoit aſſez du mien mais que dommage ny euſſe de mes amys vous laurez Sire fait elle grant mercis Dictes ſeurement fait le roy car moult ſeroit le don grant de quoy ie vous eſcondiroie Sire fait elle ie vous requier que vous faciez ce mien varlet cheualier de telles armes et de tel harnoys comme il a quant il le vous requerra Damoiſelle fait le roy vous me requerez ma honte car ie ne fais homme cheualier que de mes armes et donne a chacũ harnoys Si le me laiſſez et ie le feray cheualier le adouberay moult richement Sire fait elle ie ne vueil pas quil ait autres armes q̃  celles quil a ou ie le meneroie aincois ailleurs Et le roy lui ottroia par la priere de meſſire yuain et pour lamour du varlet La dame le mercia moult et baille au varlet tout ſon harnois et lui laiſſe quatre eſcuiers pour le ſeruir Atant prent la dame congie du roy et il la prie moult de demourer mais elle dit que elle ne pourroit Dame fait le roy puis que demourer ne voulez dictes moy qui vous eſtes et comment vous auez non car ie le ſauroie voulentiers Sire fait elle a ſi preudomme comme eſtes ie ne dois pas mon nom celer on me appelle la dame du lac De ce nom ſe merueille le roy car oncques mais nen auoit ouy parler Atant ſen part la dame et lancelot la conuoia vng peu et elle lui diſt Beau filz de roy vous en irez ie le vueil car vons neſtes pas mon filz ains feuſtes filz a vng des meilleurs cheualiers du monde a vne des meilleures dames q́  oncques fut mais vous nen ſaurez encores pas la verite ſi le ſaurez aſſez prouchaĩnemẽt mais faictes que vous ſoiez auſſi vertueux du cueur comme vous eſtes du corps car de beaute auez vous tant comme dieu en pourroit plus mettre a enfant ſi ſera dommage ſe la proueſſe ne enſuit la beaute et que vous ſoyez auſſi preux comme vous eſtes beau Vous requerrez demain le roy quil vous face cheualier Et quant vous le ſerez ne couchiez pas plus de vne nuit en ſa maiſon aincois alez par tout cerchier les auantures les merueilles pour conquerre loz et pris ne vous arreſtez en vng lieu que le mains que vous pourrez gardez que autre ne entreprengne cheualerie a faire la ou vous la laiſſerez Et ſe le roy vous demãde qui vous eſtes et qui ie ſuis Dictes plainement q̃  vous ne ſauez fors que ie ſuis vne dame qui vous ay nourry et ie lay auſſi a vos eſcuiers deffendu Et ſi deuez ſauoir que ie ne ay pas fait villennie ſe ie vous ay fait ſeruir par ces deux filz de roy q́  ont eſte auec vous car neſtes pas mains gentil homme que eulz Ilz ſont voz couſins germains pource que ie ay en vous miſe toute lamour qui peut venir de nourreture ie les aime moult pour lamour de vous et les detiendray tant que ie les pourray detenir Quant il ot que les deux enfans ſont ſes couſins il en eſt moult ioieux lui diſt dame voue auez bien fait de le me auoir dit Et la dame le baiſe et le commande a dieu mais ele iii La premiere a le cueur ſi ſerre que a peu quil ne lui eſt creue au ventre et lenfant en a pitie moult grande Puis vint a ſes deux couſins lionnel et boort et les baiſe et diſt Lyonnel lyonnel ne ſoyez mie eſbahy ſe claudas tient voſtre terre par force car vous aurez plus amis que vous ne cuidez a la recouurer Aprez baiſe les autres vng aprez autre Et lors ſen part et attaint le roy et ſa compaignie Le roy le prent par le menton le voit ſi bien fait de toutes choſes que rien ny deffault Et meſſire yuain lui diſt Sire regardez le bien car ie ne cuide pas que oncques veiſſiez plus belle figure dieu lui a largem̃ t departy de ſes biens ſil lui a autant donne de bõnes vertus comme il a ſait de beaute Et le roy ne ſe enquiſt point de ſon eſtat pource q́ l le voit eſbahy ains diſt a mon ſeigneur yuain ie le recommande car homme ne le ſaura mieulx ẽſeignier que vous Et meſſire yuain le mercie moult Atant ſont venus a kamalot et la eſt la preſſe moult grande pour veoir lancelot car tous diſoient q̃  oncq̃ s mais nen auoient veu de ſi beau Et le varlet deſcendiſt a loſtel de mon ſeigneur yuain Quant vint lendemain le varlet vint a mon ſeigneur yuain et lui diſt Dictes a mon ſeigneur le roy quil me face cheualier comme il a promis a ma dame car ie le vueil eſtre ſans plus attendre Comment fait meſſire yuain ne vous vaulſiſt il pas mieulx encores attendre aprendre des armes Sire fait le varlet ie ne ſeray eſcuier ains vueil que vous diez au roy quil me face demain cheualier Et meſſire yuain diſt que voulentiers Meſſire yuain va au roy lui diſt Sire votre varlet veult vous prie par moy que vous le le faciez cheualier Le quel varlet fait le roy Voſtre varlet de erſoir qui veult ia eſtre cheualier Certes fait meſſire gauuain il a grant droit et la royne vint ſur ces paroles Cõmẽt fait le roy veult il ia eſtre cheualier Oy ſire fait il demain au iour En verite ſait le roy il le ſera Qui eſt ce varlet fait la royne Qui il eſt fait meſſire yuain Ceſt le plus beau q̃  veiſſiez oncq̃ s Lors lui compte comment il auoit eſte amene au roy le iour de deuant Comment fait la royne erſoir vint a court demain veult eſtre cheualier Certes fait meſſire yuain il en a trop grant talent Je le verroie voulentiers fait la royne Dame fait le roy vous le verrez le mieulx taillie q̃  vous veiſſiez oncq̃ s Lors diſt a meſſire yuain quil le voiſe q̃ rir q́ l le face ſi richement atourner comme meſtier lui ſera Lors compta le roy a la royne ce pendant comment la dame du lac lauoit amene a court QVant meſſire yuain fut a ſon hoſtel venu il fiſt le varlet atourner au richem̃ t q́ l peuſt le maine a court ſur ſon cheual meſmes q́  moult eſtoit beau veſtu de robe a cheualier Et lors ſaillent aux feneſtres hõmes et dient q̃  oncq̃ s ne virent vng ſi beau cheualier Il eſt venu a la court deſcent de ſon cheual la nouuelle ſeſpant parmy la ſalle Lors lui vont a lencontre dames damoiſelles la royne le roy vont aux feneſtres Et meſſire yuain le maine par la main amont la ſalle Le roy va encontre et la royne ſi le prẽnent tous deux par les deux mains et le font aſſeoir ſur vne couche Et le varlet ſe aſſiet deuant eulz a terre Le roy le regarde moult voulentiers ſe il auoit ſemble beau en ſon venir encores le voit il treuue plus beau Et lui eſt aduiz quil ſoit creu Et la royne lui demande comment il a nom dont il eſt et il eſt ſi entreprins q́ l ne ſcait ou il eſt a toute ſon amour miſe en la royne elle lui demande encores dont il eſt Et il reſpont en ſouſpirant quil ne ſcait Maintenant apercoit la royne quil eſt trop eſbahi tres penſif mais elle ne cuidaſt iamais q̃  ſe feuſt pour elle non pourtant elle le ſuſpeconne vng pou ſi en laiſſe la parolle a tant car elle ne le veult mie en greigneure follie mettre Lors ſe lieue la royne diſt a mon ſeigneur yuain ſecretement En verite ce varlet neſt mie bien ſage ou il a eſte mal enſeignie Meſſire yuain ſauez vous dont il eſt Nenny fait il fors tant quil eſt de gaulle car il en a bien le parler ie croy q́ l lui eſt deffendu quil ne nous die cõmẽt il a non elle diſt quil peut bñ eſtre mais ce diſoent ilz ſi bas q̃  le varlet ne le oyet pas La royne va en ſa chambrequant il vint a heure de veſpres meſſire yuain ſon varlet par la main Au reuenir de veſpres alerent le roy la royne en vng beau iardin qui eſtoit iouxte la maiſon auec eulz grant nombre de cheualiers Et lendemain deuoient eſtre faiz pluſieurs cheualiers nouueaux Quant ilz vĩdrẽt 