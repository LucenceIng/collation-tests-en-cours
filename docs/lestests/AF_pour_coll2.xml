<?xml version="1.0" encoding="UTF-8"?>
<text id="Ao">
   <l id="001" source="Ao">Or dit li contes que tant a estéLanceloz en la garde a laDame del Lac que bien est en l aage de dishuit anz Si est tant biax vallez que por neiant queïst l an nul plus bel en tot lo monde et tant sages que nule chose ne estoit dont l an lo poïst a droit ne blasmer ne reprandre en nule ovre que il feïst Qant il fut an aage de dishuit anz si fu a mervoilles granz et corssuz et la dame qui lo norrissoit voit bien que bien est des ores mais tans et raisons qu il reçoive l ordre de chevalerie et se ele plus li delaoit ce seroit pechiez et dolors car bien savoit par sa sort que maintes foiz avoit gitee qu il vandroit encor a mout grant chose Et se ele lo poïst encores delaier de prendre chevalerie ele lo feïst mout volentiers car a mout grant paines se porra consirrer de lui car totes amors de pitié et de norreture i avoit mises mais se ele outre son droit aage lo detenoit d estre chevaliers et destornoit ele feroit pechié mortel si grant comme de traïson car ele li toudroit ce a quoi il ne porroit recovrer legierement</l>
   <l id="002" source="Ao">Qant vint au chief de dishuit anz un po aprés laPentecoste si fu alez en bois si ot trové un si grant cerf que onques mais en sa vie un si grant n avoit veü Et por la grant mervoille mosirer si i traist et l ocist Qant il l ot ocis si lo trova de grant graisse com s il fust el mois d aost Si l esgardoient tuit si compaignon a grant mervoille Il enveia lo cerf a sa dame par deus vallez et ele se merveilla trop durement comment il estoit si gras en tel saison et de la grandor qu il avoit se merveilla a desmesure</l>
   <l id="003" source="Ao">Mout fut li cers esgardez a grant mervoille et mout grant joie en fist la dame EtLanceloz se fu remex en la forest et se jut mout longuement desouz chasne en l erbe vert por ce que trop faisoit grant chaut Et qant li chauz se rabaissa il monta en son chaceor et s an revint au lac Si sambloit bien home qui de bois venist car il avoit la cote do bois vestue corte a mesure et de vert color un chepelet de fueilles en sa teste por la chalor son tarqais pendu a sa ceinture car il n en estoit desgarniz nule foiee o qu il alast Mais son arc li portoit uns des vallez si tost com il vint de l ostel pres Et il fu sor lo grant chaceor droiz es arçons et affichiez</l>
   <l id="004" source="Ao">Il vient en la cort o sa dame lo voit qui l atandoit et qant ele lo voit si l an vient l eive del cuer as iauz amont Ele se lieve de la place que ele ne l atant pas et s an entre en la grant sale si s est apoiee au chief et pense illuec mout longuement EtLanceloz vient aprés li Et si tost com ele lo voit si se fiert en une chanbre Cil qui la voit aler se mervoille mout que ele puet avoir si vait aprés et la trueve en sa maistre chambre sor une grant couche gisant tote adanz Il vait cele part a granzdismes pas si voit que ele sospire et plore mout durement Il la salue mais ele ne li dit un mot ne nel regarde Et il s an mervoille trop car il avoit apris que ele li corroit encontre baisier et acoler de quel que part que il venist Lors li dist</l>
   <l id="005" source="Ao">Ha dame dites moi que vos avez et se nus vos a correciee nel me celez mie car ge ne cuideroie pas que nus vos osast correcier a mon vivant</l>
   <l id="006" source="Ao">Qant ele l ot si se rescrieve a plorer et est tele conree c un seul mot ne li puet dire de la boche car li sanglot li antreronpent sa parole trop durement Mais a chief de piece li dit itant si qu il l antant mout bien</l>
   <l id="007" source="Ao">Ha filz de roi fuiez de ci o li cuers me partira dedanz lo ventre</l>
   <l id="008" source="Ao">Dame fait ilançois m en iroie ge car mauvais remanoir i ai puis que ge vos anui tant</l>
   <l id="009" source="Ao">Atant s an torne li vallez si vint a son arc sel prant et lo met a son col et receint son tarquais Puis vient a son roncin si li met lo frain il meesmes et lo trait anmi la cort Mais cele qui sor tote rien l amoit se pense que ele a trop parlé et que trop correciez s en vait et ele lo savoit a si fier et a si viguereus que il ne prisast rien nule mesaise encontre son cuer Ele saut sus si essuie ses iauz que ele ot roges et enflez et s an vient grant aleüre enmi la cort si voit lo vallet qui monter voloit et faisoit d ome correcié mont grant sanblant Ele saut avant si l aert au frain et dist</l>
   <l id="010" source="Ao">Q est ce sire vassax O volez vos aler</l>
   <l id="011" source="Ao">Dame fait ilge voil aler jusq en ce bois</l>
   <l id="012" source="Ao">Alez tost jus fait eleque vos n i eroiz ores pas</l>
   <l id="013" source="Ao">Et il descent et ele prant son cheval sel fait establer Lors l an mainne par la main jusq en ses chambres si se rasiet en une couche et lo fait lez li asseoir si lo conjure de la grant foi que il li doit que tost li die sanz mentir o il voloit ore aler</l>
   <l id="014" source="Ao">Dame fait ilil m estoit avis que vos estiez vers moi correciee qant vos ne voliez a moi parler et puis que ge fusse mal de vos çaianz n avoie ge nul talant de demorer</l>
   <l id="015" source="Ao">Et que baiez vos affaire dit la damebiauz filz de roi</l>
   <l id="016" source="Ao">Quoi dame fait ilpar foi ge alasse en tel leu ou ge porchaçasse ma garison</l>
   <l id="017" source="Ao">O fust ce que vos alissiez fait elepar la foi que vos me devez</l>
   <l id="018" source="Ao">Ou dame fait-il certesge alasse droit en la maisonlo roi Artu et la si servisse aucun preudome tant que il me feïst chevalier car l an dit que tuit li proudome sont en l ostello roi Artu</l>
   <l id="019" source="Ao">Comment fait elefilz de roi baez vos dons a estre chevaliers Dites lo moi</l>
   <l id="020" source="Ao">Certes dame fait ilce seroit la chose del mont que ge plus voudroit avoir que l ordre de chevalerie</l>
   <l id="021" source="Ao">Voire fait elesi l oseriez enprendre Ge cuit que se vos saviez com grant fais il a en chevalerie ja mais ne vos prandroit talanz de l anchargier</l>
   <l id="022" source="Ao">Por quoi dame fait ilsont donques tuit li chevalier de greignor force de cors et de manbres que li autre home ne sont</l>
   <l id="023" source="Ao">Nenil fait elefilz de roi mais il covient tel chose en chevalier que il ne covient pas en autres homes Et se vos les oiez deviser ja n i avriez si hardi lo cuer que toz ne vos en tranblast</l>
   <l id="024" source="Ao">Dame fait ilces choses qui a chevalier covienent puent eles estre en cuer ne an cors d omes trovees</l>
   <l id="025" source="Ao">Oïl fait la damemout bien carDamedex a fait les uns plus vaillanz que les autres et plus preuz et plus gracieus</l>
   <l id="026" source="Ao">Dame fait cildont se doit cil santir a mout mauvais et a mout vuiz de boennes teches qui por ceste paor laisse a prandre chevalerie car chascuns doit baer tozjorz a enforcier et a amander de boennes teches et mout se doit haïr qui par sa peresce pert ce que chascuns porroit avoir ce sont les vertuz del cuer et teles qui sont a cent dobles plus legieres a avoir que celes do cors ne sont</l>
   <l id="027" source="Ao">Quel devision a il donques fait la dameantre les vertuz del cuer et celes do cors</l>
   <l id="028" source="Ao">Dame fait ilge vos en dirai ce qe g en cuit Il m est avis que tex puet avoir les bontez del cuer qui ne puet pas avoir celes del cors car tex puet estre cortois et sages et debonaires et leiaus et preuz et larges et hardiz et tot ce sont les vertuz del cuer qui ne puet pas estre granz ne corsuz ne isniaus ne biaus ne plaisanz totes ces choses m est il avis que ce sont les bontez del cors si cuit que li hom les aporte avecques lui hors del ventre sa mere des cele hore que il naist Mais les teches del cuer m est il avis qe chascuns porroit avoir se peresce ne li toloit car chascuns puet avoir cortoisie et debonaireté et les autres biens qui del cuer muevent ce m est avis Por ce quit ge que l an ne pert se par paresce non a estre preuz car a vos meismes ai ge oï dire pluseurs foiees que riens ne fait lo preudome se li cuers non Et neporqant se vos me devisier lo grant fais qui est an chevalerie par quoi nus ne devroit estre si hardiz que il chevaliers devenist ge l orroie mout volentiers</l>
   <l id="029" source="Ao">Et ge lo vos deviserai fait la dameles fais de chevalerie cels que ge porrai savoir non mie toz car ge ne sui pas de si grant san Et neporqant entendez les bien Qant vos les avroiz oïes et si metez avocques l oiance cuer et raison car por ce se vos avez talent d estre chevaliers ne devez vos pas lo talant tant boter avant que vos n i esgardoiz ançois raison car por ce fu doné a home et raison et antandement que il esgardast droiture ançois que il anpreïst a faire rien</l>
   <l id="030" source="Ao">Et tant sachiez vos bien que chevaliers ne fu mie faiz a gas ne establiz et non pas por ce qu il fussient au commencement plus gentil home ne plus haut de lignage l un des autres car d un pere et d une mere descendirent totes les genz Mais qant envie et coveitise commança a croistre el monde et force commança a vaintre droiture a cele hore estoient encores paroil et un et autre de lignage et de gentillece Et qant li foible ne porent plus soffrir ne durer encontre les forz si establirent desor aus garanz et desfandeors por garantir les foibles paisibles et tenir selonc droiture et por les forz boter arrieres des torz qu il faisoient et des outraiges</l>
   <l id="031" source="Ao">A ceste garantie porter furent establi cil qui plus valoient a l esgart del comun des genz Ce furent li grant et li fort et li bel et li legier et li leial et li preu et li hardi cil qui des bontez del cuer et del cors estoient plain Mais la chevalerie ne lor fu pas donee an bades ne por neiant ençois lor en fu mis desor les cox mout granz faissiaus Et savez quex Au commencement qant li ordres de chevalerie commança fu devisé a celui qui voloit estre chevaliers et qui lo don en avoit par droiture d eslection qu il fust cortois sainz vilenies deboenneires sanz felenie piteus vers les soffraiteus et larges et appareilliez de secorre les besoigneus prelz et appareilliez de confondre les robeors et les ocianz droiz jugierres sanz amor et sanz haïne et sanz amor d aidier au tort por lo droit grever et sanz haïne de nuire an droit por traire lo tort avant Chevaliers ne doit por paor de mort nule chose faire o l an puise honte conoistre ne aparcevoir ainz doit plus doter honteusse chose que mort sossfrir</l>
   <l id="032" source="Ao">Chevaliers fu establiz outreement porSainte Eglise garantir car ele ne se doit revenchier par armes ne rendre mal encontre mal et por ce est a ce establiz li chevaliers qu il garantisse celi qui tant la senestre joie qant ele a esté ferue en la destre Et sachiez que au commencement si tesmoignel Escripture n estoit nus si hardiz qui montast en cheval se chevaliers ne fust avant Et por ce furent il chevalier clamé Mais les armes qu il portent et que nus qui chevaliers ne soit ne doit porter ne lor furent pas donees sanz raison as chevaliers ainz i a raison assez et mout grant senefience</l>
   <l id="033" source="Ao">Li escuz qui au col li pent et dont il est coverz par devant senefie que autresin com it se met entre lui et les cox autresin se doit metre li chevaliers devantSainte Eglise encontre toz maxfaitors o soient robeor o mescreant Et seSainte Eglise est assaillie ne en aventure de recevoir cop ne colee li chevaliers se doit devant metre por la colee sostenir come ses filz car ele doit estre garantie par son fil et desfandue car se sa mere est batue ne laidamgiee devant lo fil s il ne l an venche bien li doit estre ses pains veez et ses huis clox</l>
   <l id="034" source="Ao">Li hauberz dont li chevaliers est vestuz et garantiz de totes parz senefie que autresin doitSainte Eglise estre close et avironee de la desfense au chevalier car si granz doit estre sa desfanse et si sage sa porveance que li maxfaisierres ne veigne ja de tele hore a l entree ne a l issue deSainte Eglise qu il ne truisse lo chevalier tot prest et tot esveillié por lo desfandre</l>
   <l id="035" source="Ao">Li hiaumes que li chevaliers a el chief qui desus totes les armes est paranz si senefie que autresins doit paroir li chevaliers avant totes autres genz encontre cels qui voudront nuire aSainte Eglise ne faire mal et doit estre autresin com une baate qui est la maisons a la gaite que l an doit veoir de totes parz desus les autres maisons por espoanter les maxfaissanz et les larrons</l>
   <l id="036" source="Ao">Li glaives que li chevaliers porte qui si est lons qu il point ançois que l an puisse avenir a lui senefie que autresin com la paors del glaive dont li fuz est roides et li fers tranchanz fait resortir arrieres les desarmez por la dotance de la mort autresin doit estre li chevaliers si fiers et si hardiz et si viguereus que la paors de lui corre si loign que nus lerres ne mausfaisanz ne soit si osez qu il aprime versSainte Eglise ainz fuie loing por la peor de lui vers cui il ne doit avoir puissance ne plus que li desarmez a pooir encontre lo glaive dont li fers tranche</l>
   <l id="037" source="Ao">L espee que li chevaliers a ceinte si est tranchanz de deus parties mais ce n est mie sanz raison Espee si est de totes les armes la plus honoree et la plus haute cele qui plus a digneté car l an en puet faire mal en trois manieres L an puet boter et ocirre de la pointe en estoquant et puet l an ferir a cop des deus tranchanz destre et senestre Li dui tranchant senefient que li chevaliers doit estre serjanz aNostre Seignor et a son pueple si doit li uns des tranchanz de s espee ferir sor cels qui sont anemiNostre Seignor et despiseor de sa creance et li autres doit faire vanjance de cels qui sont depeceor de l umaine compaigne c est de cels qui tolent li un as autres qui ocient li un les autres De tel force doivent estre li dui tranchant mais la pointe est d autre maniere La pointe senefie obedience car totes genz doivent obeïr au chevalier La pointe senefie tot a droit obedience car ele point ne nule riens ne point si durement lo cuer ne perte de terre ne d avoir com fait obeïr a force contre cuer</l>
   <l id="038" source="Ao">Tex est la senefiance de l espee mais li chevax sor quoi li chevaliers siet et qui a toz besoignz lo porte si senefie lo pueple car autresin doit il porter lo chevalier en toz besoinz et desus lui doit seoir li chevaliers Li pueples doit porter lo chevalier en tel maniere car il li doit querre et porchacier totes les choses dont il a mestier a vivre honoreement por ce qu il lo garde et garantist et nuit et jor Et desus lo pueple doit seoir li chevaliers car autresin com enpoint lo cheval et lo mainne cil qui siet desus la ou il velt autresin doit li chevaliers mener lo pueple a son voloir par droite subjection por ce que desouz lui est et estre doit Ensin poez savoir que li chevaliers doit estre sires pueple et serjanz aDamedeu Sires del pueple doit il estre en totes choses et serjanz doit estre il aDamedeu car il doitSainte Eglyse garantir et desfandre et maintenir c est li clergiez par qoiSainte Eglise est servie et les veves fames et les orferines et les dismes et les aumosnes qui sont establies aSainte Eglise Et autresin com li pueples lo maintient terrienement et li porchace tot ce dom il a mestier autresin lo doitSainte Eglise maintenir esperitelment et porchacier la vie qui ja ne prandra fin ce est par oreisons et par proieres et par aumosnes queDex li soit sauverres pardurablement autresin com il est garantissierres deSainte Eglise terriennement et desfanderres Ensi doivent corre tuit li besoing que li chevaliers a desus lo pueple des terriennes choses et tuit li besoig qui apartienent a l ame de lui doivent repairier aSainte Eglise</l>
   <l id="039" source="Ao">Chevaliers doit avoir deus cuers un dur et sarré autresin com aimenz et autre mol et ploiant autresi comme cire chaude Cil qui est durs com aimanz doit estre encontre les desleiaus et les felons car autresin com li aimanz ne sueffre nul polissement autresin doit estre li chevaliers fel et cruieus vers les felons qui droiture depiecent et enpirent a lor pooirs Et autresi com la cire mole et chaude puet estre flichie et menee la ou en velt autresi doivent les boennes genz et les piteuses mener lo chevalier a toz les poinz qui apartienent a debonaireté et a dosor Mais bien se gart que li cuers de cire ne soit as felons et as desleiaus abandonez car tot avroit perdu outreement qant qu il lor avroit fait de bien etl Escripture nos dit que li jugierres se danpne qant il delivre de mort ne lait aler home corpable Et s il aorse de cuer dur d aimant desus les boenes genz qui n ont mestier fors de misericorde et de pitié dont a il s arme perdue carl Escripture dit que cil qui aimme desleiauté ei felenie het l ame de lui etDex meesmes dit enl Evangile que ce qe l an fait as besoigneus a lui meesmes lo fait l an</l>
   <l id="040" source="Ao">Totes ces choses doit avoir cil qui ose recevoir chevalerie Et qui ansin ne velt ovrer com ge vos ai ci devisé bien se gart d estre chevaliers car la ou il ist de la droite voie hors il doit estre toz premierement honiz au siegle et apres aDamedeu Lo jor qu il reçoit l ordre de chevalerie creante il aDamedé qu il sera tex com cil qui chevalier lo fait le li devise qui miauz lo set deviser fait la dameque ge ne faz Et puis qu il est parjurs versDamedeu et versNostre Seignor dons a il a droit perdue tant d anor com il atandoit a avoir en la grant joie et el siegle est il honiz toz par droiture car li preudome del siegle ne doivent pas soffrir entr els celui qui vers somCriator s est parjurez Mais de toz cuers doit estre li plus esmerez et li plus nez cil qui velt estre chevaliers et qui tex ne velt estre si se gart que ja de si haute chose ne s entremete car assez vaudroit il miauz a un vallet a vivre sanz chevalerie tot son aage que estre honiz en terre et perduz aDamedeu car trop a en chevalerie greveus faissel</l>
   <l id="041" source="Ao">Or fait elefilz de roi ge vos ai une partie devisez des poinz qui apartienent a veraie chevalerie mais toz ne les vos ai ge pas mostrez car ge ne sai Or si me dites que vos an plaist o del prandre ou del laissier</l>
   <l id="042" source="Ao">Dame fait li anfespuis que chevalerie commança premierement fu il onques nus chevaliers qui totes ces bontez eüst en soi</l>
   <l id="043" source="Ao">Oil fait eleassez dontSainte Escripture nos est tesmoinz et devant ce queJhesus Criz soffrist mort au tans que li pueplesIsrael servoitNostre Seignor a foi et a leiaute et se combatoit por sa loi essaucier et acroistre encontre lesFilistiens et les autres pueples mescreanz qui lor voisin estoient pres De cels fuJehanz li Ircamiens etJudas Macabrez li tres boens chevaliers qui eslut a estre ocis et decolpez miauz que a deguerpir la loiDeuNostre Seignor que onques por mescreanz ne torna lo dos am bataille honteussement Si en fuSymons ses freres etDavid li rois et autre maint dont ge ne parlerai pas hores qui furent devant l avenementNostre Seignor Et puis sa passion en ont il esté de tex qui de veraies valors furent vaillant Si en fuJoseph d Arimathie li gentils chevaliers quiJhesu Crist despendié de la Sainte Croiz a ses deus mains et coucha dedanz lo sepulcre Et si an fu ses filzGalahaz li hauz rois deHosselice qui puis fu apeleeGales en l anor de lui et trestuit li roi qui de lui issirent dont ge ne sai pas les nons Si an fu li roisPerles de Listenois qui encor estoit de celui lignage li plus hauz qant il vivoit et ses freresHelais li Gros Tuit cil en furent des verais chevaliers cortois des verais prodomes qui maintindrent honoreement chevalerie et au siegle et aDamedeu</l>
   <l id="044" source="Ao">Dame fait li vallezpuis que tant en ont esté qui furent plain de totes les proesces que vos m avez ci devisees de grant mauvaitié seroit dons plains cil qui chevalerie refuseroit et doteroit a prandre por paor de ce qu il ne poïst a tantes vertuz ataindre Neporqant ge ne blasme pas les uns de grant mauvaitié s il n osent chevaliers estre ne les autres se il lo sont car chascuns doit anprandre ce m est avis selonc ce qu il trueve en son cuer o de mauveitié o de proesce Mais endroit de moi sai ge bien que se ge truis qui a nul jor me voille faire chevalier ja nel laisserai a estre por paor de ce que chevalerie i soit mauvaisement assise carDex puet bien avoir mis en moi plus de bonté que ge ne sai et bien est ancor puissanz qu il i mete asez de san et de valor se ele i faut Et comment que il m en aveigne ge ne laisserai ja por paor de nule chose a recevoir lo haut ordre de chevalerie se ge truis qui m an doint l anor Et seDex i velt metre les boennes teches biau m en sera mais ge oserai bien metre cuer et cors et painne et travail</l>
   <l id="045" source="Ao">Coment fait la damefilz de roi Si s acorde vostre cuers a ce que vos volez chevaliers estre</l>
   <l id="046" source="Ao">Dame fait ilge n ai de rien nule si grant talant se ge truis qui ma volenté m an acomplisse</l>
   <l id="047" source="Ao">En nonDeu fait eletote en sera acomplie la volentez car vos seroiz chevaliers si ne demorra pas longuement Et bien sachiez que por ce ploroie ge ores qant vos venites devant moi qant ge vos dis que vos en aillissiez ou se ce non li cuers me partiroit el ventre car j ai en vos tote mise l amor que mere porroit metre en son anfant si ne sai comment ge m en puisse consirrer de vos en nule fin car mout me grevera au cuer Mais miauz ain ge assoffrir ma grant mesaise que vos perdissiez par moi si haut anor comme de chevalerie et ge cuit que ele i sera bien emploiee Et se vos saviez qui fu vostres peres ne de qex genz vostres lignages est estraiz de par la mere vos n avriez pas paor si com ge cuit d estre prozdom car nus qui de tel lignage fust ne devroit pas avoir corage de mauveitié Mais vos n an savroiz ores plus tant que ma volentez soit ne ja plus ne m enquerez car ge lo voil Et vos seroiz chevaliers prochainnement de la main au plus prodome qui au siegle soit orandroit c est de la mainlo roi Artu Et si movrons ceste semainne qui entree est si que nos vendrons a lui lo vendredi devant festeSaint Johan au plus tart car la festeSaint Johan sera au diemenche aprés n il n i a de cestui diemenche que seulement huit jorz Et ge voil que vos soiez chevaliers au jor de festeSaint Johan ne plus n i delaieroiz EtDex qui de la Vierge nasquié por son pueple rachater autresin com messiresSainz Jehanz fu li plus hauz hom de guerredom et de merite qui onques en fame fust conceüz par charnel assemblement autresin vos doint il lo don que vos trespassoiz de bonté et de chevalerie toz les chevaliers qui ores sont Et ge sai grant partie comment il vos en avandra</l>
   <l id="048" source="Ao">Ensi ala Dame del Lac promis a l anfant qu il sera chevaliers prochainnement Et il en a si grant joie qu il ne poïst greignor avoir</l>
   <l id="049" source="Ao">Or gardez fait eleque ja nus n en sache rien et ge vos appareillerai vostre besoigne si bien que ja nus ne s en prandra garde</l>
   <l id="050" source="Ao">Mout a la dame bien atornee a l anfant tote sa besoigne car ele li avoit porqis grant piece avoit tot qancque mestier estoit a chevalier hauberc blanc et legier et fort et hiaume sorargenté mout riche et de mout grant biauté et escu tot blanc comme noif a bocle d argent mout bele por ce qu ele ne voloit qu il i eüst rien qui ne fust blanche Et si li ot appareilliee une espee qui an mainz leus fu essaiee bien et puis qu il l ot devant ce si estoit a mesure granz et tranchanz a grant mervoille et po pesanz Et li fu aprestez li glaives a une hante blanche qui corte et roide et grosse estoit et li fers blans et tranchanz et bien aguz Avecques tot ce li ot la dame appareillié cheval grant et fort et isnel et bien esprové de vistece et de hardement et fu toz blans autresin comme nois negiee Et si li ot apareillié a sa chevalerie robe d un blanc samit cote et mantel et estoit forrez d ermines li mantiaus por ce que rien n i eüst qui blanc ne fust et la cote fu forree par dedanz d un blanc cendé</l>
   <l id="051" source="Ao">En tel maniere atorna la dame au vallet tot ce que mestier li estoit a chevalier et muet au tierz jor mout matinet Et ce fu uns mardis si avoit del diemanche aprés huit jorz jusqu a festeSaint Jehan La dame entre en son chemin si s an vait a la cortlo roi Artu assez cointement car ele a en sa compaignie jusqu a qarante chevax n en i a un tot seul qui blans ne soit et cil qui desus sient sont autresin vestu de blanc En cele rote avoit chevaliers jusqu a cinq et l ami a la damoisele qui tant estoit et biax et proz Si avoit avocques la dame trois damoiselles celi qui avoit eüe la plaie por les anfanz et autres deus Et si i estoient li troi qui bien faisoient a mener ce fuLyoniaus etBohorz etLanbegues avecques aus et autres vallez i ot assez</l>
   <l id="052" source="Ao">Tant ont chevauchié qu a la mer vienent si entrent anz et sont arivé en laGrant Bretaigne a un diemenche assoir au port deFloudehueg D iluec chevauchierent par droites anseignes delroi Artu si lor fu enseignié que li rois seroit aChamahalot a cele feste Et il acoillent lor chemin tant qu il vindrent lo juesdi assoir a un chastel qui a nonLawenor si est a vint deus liues anglesches deChamahalot Au matin mut la dame mout matin por errer la matinee car mout estoient grant li chaut si chevaucha tote la forest jusqu a deus liues anglesches pres deChamahalot si estoit mervoilles pensive et esbahie car mout li faisoit mal li cuers del vallet qui de li se devoit partir si an sospire del cuer et plore des iauz mout tanrement Mais atant laisse ores li contes a parler de li un petit et retorne auroi Artu</l>
   <l id="053" source="Ao">A cel jor ce dit li contes estoit aChamahalotli rois Artus car il i sejornoit et avocques lui grant planté de chevaliers et i devoit sa cort tenir au jor de festeSaint Jehan Au vendredi matin se leva li rois si main com il pot lo jor aparcevoir car il voloit en bois aler por archoier si oï messe au plus matin que il onques pot Si tost com il ot messe oïe si monta et s en issi de la vile par laPorte Galesche et avocques lui de ses compaignons une partie MessiresGauvains ses niés i fu qui ancores avoit lo vis bandé d une plaie queGasoains d Estrangot li avoit faite ne n avoit pas plus de trois semaines car il s estoient combatu devant lo roi ansanble entr aus deus et l avoit apelé de desleiauté devant tote la cort lo roi Et avocques aus fu messiresYvains li Granz li filzlo roi Urien etKex li seneschax etTohorz li filzArés lo roi d Autice etLucanz li boteilliers etBeduiers li conestables et des autres chevaliers de la maison au roi meesmes a grant planté</l>
   <l id="054" source="Ao">Quant li rois aprocha de la forest a mains q en ne traissist d un arc a trois foiees si en vit hors issir une litiere sor deus palefroiz qui tost et soef la portoient Li rois esgarde si voit que la litiere vient a lui tot droit Et qant ele aproche si voit dedanz un chevalier armé de totes armes ne mais que d escu et de hiaume dont il n a point Li chevaliers fu navrez de deus tronçons de lances parmi lo cors si les i avoit encores anbedeus atoz les fers et paroient parmi les deus ploiz do hauberc tot d outre en outre Et parmi la teste estoit enferrez d une espee si que par desus la ventaille n en paroit pas la moitié et tant com il an paroit si estoit tainte de sanc et reoilliee mout durement Li chevaliers fu granz et genz et bien tailliez mais son non ne nomme ores pas li contes ici endroit et neporqant ça en avant sera bien seü comment il ot non et comment il fu navrez et por quoi il porta si longuement en ses plaies et les fers et les tronçons</l>
   <l id="055" source="Ao">Quant il encontra la rote si demanda li qex estoit li rois et il fu assez qui li mostra Il fait arester la litiere si salue lo roi Et li rois s areste mout volentiers por lui oïr et l esgarde a grant mervoille</l>
   <l id="056" source="Ao">Rois Artus fait ilDex te saut comme lo meillor roi qui soit a tesmoig de totes genz et li plus leiaus et li plus puissanz et comme celui qui conseille les desconseilliez et les desconseilliees et maintiens et secors et aides</l>
   <l id="057" source="Ao">Biaus sire fait li roisDex vos beneïe et vos doint santé car grant mestier en avez ce m est avis</l>
   <l id="058" source="Ao">Sire fait li chevaliersge vaig a toi por secors et por aide et con a celui a cui l an dit que nus desconseilliez ne faut Si vos pri que vos me secorroiz porDeu</l>
   <l id="059" source="Ao">De qel chose fait li roisme demandez vos secors</l>
   <l id="060" source="Ao">Ge vos requier fait li chevaliersque vos me façoiz desferrer de ceste espee et de ces tronçons qui ci m ocient</l>
   <l id="061" source="Ao">Certes fait li roismout volentiers</l>
   <l id="062" source="Ao">Il meesmes giete les poinz por sachier hors les tronçons Et li chevaliers li crie</l>
   <l id="063" source="Ao">Ha sire or ne vos hastez mie si Ge ne serai pas an tel maniere desferrez</l>
   <l id="064" source="Ao">Comment donc fait li rois</l>
   <l id="065" source="Ao">Sire fait ilja covendra que cil qui me desferrera me jurt sor sainz qu il me vanchera a son pooir de toz cels qui diront qu il ameront plus celui qui ce me fist que moi</l>
   <l id="066" source="Ao">A cest mot s est li rois arrieres traiz et dist au chevalier</l>
   <l id="067" source="Ao">Sire chevaliers c est trop greveuse chose que vos avez demandee car tant puet avoir d amis cil qui ensin vos a navré qu il n a chevalier el monde ne deus ne trois qui ce poïssent eschever Mais se vos volez ge vos vencherai de celui qui ce vos fist s il est tex que gel doie ocirre sanz moi mesfaire Et s il est mes hom çaianz a chevaliers assez qui por conquerre lox et pris anprandront volantiers lo fais sor aus</l>
   <l id="068" source="Ao">De celui fait li chevaliersqui ce me fist ne me vencheroiz vos ja ne vos ne autres Ge meïsmes m en sui venchiez car ge li tranchai la teste puis qu il m ot issi atorné</l>
   <l id="069" source="Ao">En nonDeu fait li roisdont cuidoie ge que vos an fussiez bien venchiez ne de plus ne vos oseroie ge pas asseürer car ge crienbroie faillir a mon covant Ne ja autres par mon lox ne vos en asseüra</l>
   <l id="070" source="Ao">Sire fait li chevaliersl an m avoit dit q en vostre maison trovoit l an toz les secors et les aides mais or m est il avis que g i ai mout bien failli Et neporqant certes ge ne m en movrai devant que ge voie seDex me regardera car s il a en vostre cort tant de proesce com l an dit dont ne m an irai ge pas sanz garison</l>
   <l id="071" source="Ao">Il m est mout bel fait li roisque vos en mon ostel soiez tant com vos plaira et bon vos iert</l>
   <l rend="divEz" id="072" source="Ao">Atant s an vait li chevaliers versCamaaloht et vient as maisons lo roi Si se fait porter a ses escuiers en la sale en haut et se fait couchier en la plus bele couche et an la plus riche qu il i choisist dont il i avoit assez Ne a celui tans ne fust si hardiz nus sergenz de l ostello roi Artu qu il contredeïst a chevalier ne l ostel lo roi ne l antree ne lit ou il se couchast tant riches fust Ensi est li chevaliers malades herbergiez Et li rois en vait an la forest si parlerent assez del chevalier entre lui et ses compaignons et dit chascuns c onques mais si fole reqeste n oïrent faire a chevalier Et totevoie dit messiresGauvains que ja seDeu plaist de l ostel lo roi ne s en ira desconseilliezGe ne sai fait li rois que il feramais tant sachent tuit mi compaignon s il i avoit nul qui anpreïst si grant folie ja mais a nul jor n avroit m amor car ce n est pas chose par avanture c uns chevaliers ne dut ne troi ne vint ne trente encores poïssent a chief mener Ne nos ne savons ores por quoi cil chevaliers demande si grant outrage o por lo domage de ma maison o por lo preu Ensin parlerent entre lo roi et ses conpaignons del chevalier</l>
   <l id="073" source="Ao">Li rois fu an la forest tote jor et archeia jusques vers vespres</l>
   <l rend="divEz" id="074" source="Ao">Et lors s en retorna et qant il vint hors de la forest tot un santier qui assenbloit au grant chemin si esgarde sor destre si voit venir la rote a laDame del Lac Si voit el premier chief devant deus garçons a pié qui deus somiers toz blans chaçoient Desus un des deus somiers avoit trossé un petit paveillon legier un des plus riches et des plus biaus que onques nus hom eust veüz et desus l autre la robe au vallet dont il devoit estre chevaliers et une autre robe a parer et la tierce por chevauchier Si estoient en deus coffres et desus les coffres avoit trossé un hauberc et unes chauces Aprés les deus somiers venoient dui escuier sor deus roncins toz blans si porte li uns un escu blanc comme noif et li autres porte lo hiaume qui assez est cointes et biax Aprés ces deus en vienent dui dont li uns porte lo glaive qui toz est blans comme nois Et aprés cels vient des escuiers et des sergenz a grant planté et les trois damoiselles aprés et li chevalier delez eles qui tuit sieent sor blans chevax Et chevauchent tuit cil de la rote dui et dui tot lo chemin Mais la dame vint tote darreainne entre li et son vallet si li anseigne et aprant comment il se contendra a la cortlo roi Artu et as autres o il vandra Et bien li commande si chier com il a honor qu il soit au diemenche sanz nule essoigne chevaliers car ele lo viaut issi Et s il ne l estoit il i avroit trop grant domage Et cil respont que ja delai n i avra quis car son voel lo seroit il ja Tant ont chevauchié en parlant que lor rote aproche de la lo roi Et li rois et tote la soe rote les orent esgardez a grant mervoille por ce que ainsinc estoient tuit vestu de blanches robes et seoient sor blans chevax Si les mostra li rois a monseignorGauvain et a monseignorYvain aprés et dist c onques mais une rote de tant de gent n avoit veüe chevauchier si cointement et venir et haster car bien pensoit que ele voloit parler a lui Ele fu atornee mout richement car ele fu vestue d un blanc samit cote et mantel a une penne d ermines Et sist sor un petit palefroi tot blanc qui estoit si biax et si bien tailliez com l an lo porroit miauz de boche deviser Mout fu li palefroiz riches et biax si fu li frains de fin argent blanc esmeré et li peitraus autresin et li estrier et la sele estoit d ivoire entailliee mout soutiment a ymages menues de dames et de chevaliers Et la sanbue estoit tote blanche et trainanz jusque vers terre et del samit meesmes dont la dame estoit vestue Ensi appareilliee et de cors et de palefroi est la dame devant lo roi venue Et delez li fu li vallez et fu vestuz d un blanchet breton qui mout fu bons Si fu biax a mervoille et bien tailliez et sist desor un chaceor fort et isnel qui tost lo porte La dame abat sa guinple devant sa boche et salue lo roi et non pas si tost que il ne l eüst ançois saluee que ele lui</l>
   <l id="075" source="Ao">Sire fait eleDex vos beneïe comme lo meillor roi des terriens roisArtus fait elege sui a vos venue et de mout loign Et si vos vaign un don requerre dont vos ne me devez pas escondire car vos n i poez avoir domage ne honte ne mal ne ja ne vos costerai del vostre rien</l>
   <l id="076" source="Ao">Damoisele fait li roiss il me costoit del mien assez mais que honte n i eüsse ne domage de mes amis si l avriez vos Mais nomez lou seürement car mout seroit li dons granz dont ge vos escondiroie</l>
   <l rend="divEz" id="077" source="Ao">Sire fait elegranz merciz Or vos requier ge dons que vos cest mien vallet qui ci est me faites chevalier de tex armes et de tex hernois com il a et qant il vos en requerra</l>
   <l id="078" source="Ao">Damoisele fait li roisbien soiez vos venue a moi et granz merciz qant vos lo m avez amené car mout est biaus li vallez Et gel ferai chevalier mout volentiers de quele hore que il voudra Mais vos m eüstes en covant que vos ne me demanderiez don o g eüsse ne domage ne mal ne honte mais en ce que vos m enquerez avroie ge honte se gel faisoie car ge n ai pas en costume que ge face chevalier nelui se de mes robes non et de mes armes Mais laissiez moi lo vallet et gel ferai chevalier mout volentiers car ge i metrai ce que a moi en apartient ce sont les armes et li harnois et la colee etDex i mete lo sorplus c est la proesce et les boenes teches qui doivent estre en chevalier</l>
   <l id="079" source="Ao">Sire fait eleil puet estre que vos n avez pas en costume a faire chevalier s au vostre non car vos n an avez ancores estez requis par avanture Mais se l an vos an requiert et vos lo faites vos n i avez nule honte ce m est avis Et bien sachiez que cist vallez ne puet estre chevaliers ne ne doit d autres armes ne d autres robes que de celes qui ci sont Et se vos volez vos lo feroiz chevalier et se vos ne l an volez faire si m an porchacerai aillors et ançois lo feroie ge ge meesmes chevalier qu ne lo fust</l>
   <l rend="divEz" id="080" source="Ao">Sire fait messire Yvainsnel refussez ja a faire chevalier si com la dame vos en prie puis qu ele lo velt Et se vos vos en deviez un po mesfaire ne devez vos pas laissier aler si biau vallet come cist est car ge ne vi onques si biau don moi soveigne Lors otroie li rois a la dame sa volenté et ele l an mercie mout durement si baille au vallet les deus somiers et deus des plus biax palefroiz do monde et sont tuit blanc et si li baille quatre escuiers por lui servir</l>
   <l id="081" source="Ao">Atant prant la dame congié del roi mais il la prie mout et requiert de remanoir Et ele dit que ele ne puet en nule fin</l>
   <l id="082" source="Ao">Dame fait li roispuis que remanoir ne volez dont mout me poisse dites moi qui vos iestes et comment vos avez non car gel savroie mout volentiers</l>
   <l id="083" source="Ao">Sire fait elea si preudome com vos iestes ne doi ge pas mon non celer et gel vos dirai L an m apele laDame del Lac</l>
   <l id="084" source="Ao">De cest non se mervoile mout li rois car onques mais de li n avoit oï parler Atant s an part del roi la dame et li vallez la convoie pres d une archiee Et ele li dit</l>
   <l id="085" source="Ao">Biaus filz de roi vos en iroiz et ge voil que vos sachiez que vos n iestes pas mes filz ainz fustes fiz a un des plus prodomes do monde et des meillors chevaliers et a une des plus beles dames et des meillors qui onques fust mais vos ne savroiz ores pas ne del pere ne de la mere la verité et si lo savroiz vos prochainement Et gardez que vos seiez de cuer autresin biaus com vos iestes de cors et d autres menbres car de la biauté avez vos tant comDex em porroit plus metre en un anfant si sera mout granz domages se la proesce ne se prant a la biauté Et gardez que vos requeroiz lo roi demain asoir que vos face chevalier Et qant vos seroiz chevaliers ne gisiez ja puis nule nuit en sa maison mais alez par toz les païs querant les aventures et les mervoilles car ansin porroiz conquerre et lox et pris Ne ja ne vos arestez en un leu fors au mains que vos porroiz Mais gardez que vos faciez tant que ja nus n anpreigne a faire chevalerie la ou vos la laisseroiz Et se li rois vos demande qui vos iestes ne comment vos avez non ne qui ge sui si dites outreement que vos nel savez pas fors tant c une dame sui qui vos norri et ge l ai autresi a voz escuiers bien desfandu Mais au partir vos dirai tant que ge voil que vos sachiez que ge ne vos ai pas fait faire vilenie de ce que ge vos faisoie servir a cels deus filz de roi qui ont esté avocques vos car mains gentils hom d aus n iestes vos pas et vostre coisin germain sont il andui Et por ce que g ei en vos mise tote l amor qui puet venir de norreture les retandrei ge o moi tant com ge les porrai retenir por remanbrance de vos Et qant il covandra queLyoniaus soit chevaliers si me remandraBohorz</l>
   <l id="086" source="Ao">Quant il ot que li dui anfant sont si coisin si est mervoilles liez et dit a la dame</l>
   <l id="087" source="Ao">Com avez bien fait de ce que vos lo m avez dit car mout an sui ores plus a eise et por vostre grant confort et por ma joie</l>
   <l rend="divEz" id="088" source="Ao">Lors traist la dame de son doi un anelet sel met a l anfant en son doi et li dit qu il a tel force qu il descuevre toz anchantemanz et fait veoir Atant lo commande la dame aDeu si lo baise mout doucement Et au partir li ditBiax filz de roi itant vos anseignerai au partir qant plus avroiz achevees aventures felonesses et perilleusses plus seürement anprenez les aventures a achever car la ou vos lairoiz a achever les aventures par proesce queDex ait mise en chevalier il n est pas encores nez qui maint a chief celes que vos avroiz laissiees Assez vos deïsse mais ge ne puis car trop m est li cuers serrez et la parole me faut Mais or vos en alez et bons et biax et gracieus et dessirrez de totes genz et amez sor toz chevaliers de totes dames itex seroiz vos car bien lo sai Aiant li baise la boiche et la face et les deus iauz mout durement si s en est tornee tel duel faisant qe l an n an puet parole traire Et li anfes en a pitié mout grant si l an sont les lermes a quel que poine venues as iauz Et il cort maintenant a ses deus coisins si baiseLyonel avant et puisBohort et dit aLyonel</l>
   <l id="089" source="Ao">LyonelLyonel ne seiez pas esbahiz ne desesperez se danzClaudas a vostre terre en sa baillie car vos avroiz plus d amis que vos ne quidez au recovrer</l>
   <l id="090" source="Ao">Apres baise toz les autres par un a un et lors s an part toz les galoz s ataint lo roi et sa conpaignie qui l aloient contratandant por lui veoir Et li rois lo prant par lo menton si lo voit si bel et si bien fait de totes façons que rien n i voit a amender Et messiresYvains li dist</l>
   <l id="091" source="Ao">Sire esgardez lo bien car ge ne cuit pas c onques mais veïssiez si bele figure en nul vallet Ne fu mieDex vers lui avers s il li a autretant donees de boenes teches comme de biauté</l>
   <l id="092" source="Ao">Tant en dient entre monseignorYvain et les autres que li vallez en est toz esbahiz et li rois lo voit mout bien si ne li velt rien anquerre de son covine ainz laisse jusqu a une autre foiz Puis dist a monseignorYvain</l>
   <l id="093" source="Ao">Ge lo vos commant lo vallet car nus ne li savroit enseignier miauz de vos comment il se doit contenir</l>
   <l id="094" source="Ao">Lors li baille par la main et messireYvains l an mercie Atant sont aChamahalot venu si est la presse si granz et d uns et d autres entor lo vallet por lui veoir que a poines i puet l an son pié torner Il est descenduz a l ostel monseignorYvain et il et tote sa maisniee et tuit cil qui lo voient dient c onques mais ne virent nul si biau vallet Qant vint l andemain au samedi li vallez vient a monseignorYvain si li dit</l>
   <l id="095" source="Ao">Sire dites a monseignor lo roi que il me face chevalier si com il lo creanta ma dame car gel voil estre sanz plus atandre demain</l>
   <l id="096" source="Ao">Comment fait messireYvainsbiax dolz amis volez lo vos estre si tost Et il li respont que oïlBiax douz amis fait ilne vos venist il miauz encor atandre et aprendre des armes tant que vos en seüssiez</l>
   <l id="097" source="Ao">Sire fait li vallezge ne serai or mon voil plus escuiers et ge vos pri que vos dioiz a monseignor lo roi que il me face demain chevalier sanz plus atandre</l>
   <l id="098" source="Ao">Certes fait ilmout volentiers</l>
   <l id="099" source="Ao">MessireYvains s an vait au roi si li dit</l>
   <l id="100" source="Ao">Sire vostres vallez vos mande par moi que vos lo façoiz chevalier</l>
   <l id="101" source="Ao">Li qex vallez fait li rois</l>
   <l id="102" source="Ao">Sire fait illi vallez qui arsoir vos fu bailliez que vos me a garder</l>
   <l rend="divEz" id="103" source="Ao">A ces paroles vint la reine parmi la sale et delez li messireGauvains li niés lo roi Et li rois regarde monseignorYvain si li ditDites vos fait li roisdel vallet que la dame me bailla vestu de la robe blancheDe celui fait messireYvainsdi ge por voir</l>
   <l id="104" source="Ao">Comment fait li roissi velt ja estre chevaliers</l>
   <l id="105" source="Ao">Voire fait ildemain el jor</l>
   <l rend="divEz" id="106" source="Ao">OëzGauvains fait li roisde nostre vallet d arsoir qui velt ja estre chevaliersCertes fait messireGauvainsil a grant droit Et ge quit que chevalerie i sera bien assise car mout est biax et mout sanble bien estre de hautes genz</l>
   <l id="107" source="Ao">Qui est fait la reinecil vallez</l>
   <l id="108" source="Ao">Qui dame fait messireYvainsc est trestoz li plus biax vallez que onques veïssiez de voz iauz</l>
   <l id="109" source="Ao">Lors li conte comment il avoit esté amenez au roi lo jor devant et com la dame estoit venue cointement qui l amena</l>
   <l id="110" source="Ao">Comment fait la reineersoir vint a cort et demain velt estre chevaliers</l>
   <l id="111" source="Ao">Voire dame fait messire Yvainscar il en a trop grant talant</l>
   <l id="112" source="Ao">Or lo verroie fait la reinemout volentiers</l>
   <l id="113" source="Ao">Et li rois ditEn nonDeu vos lo verroiz ja comme lo plus bel et lo miauz taillié que vos onques veïssiez au mien espooir</l>
   <l rend="divEz" id="114" source="Ao">Lors dist a monseignorYvain qu il l aille querreEt si le faites si richement atorner fait il com vos savez que raisons est et ge cuit bien qu il a assez de quoi</l>
   <l rend="divEz" id="115" source="Ao">Lors conte li rois meïsmes a la reine comment laDame del Lac li avoit requis qu il ne lo feïst chevalier se des soes armes non et de ses robes et que ele estoit apeleela Dame del Lac Et ele s an mervoille mout et trop li tarde que ele lo voie</l>
   <l id="116" source="Ao">MessireYvains vait au vallet sel fait vestir et acesmer au miauz qu il puet Et qant il est tex que il n i voit que amender si l an amainnne a cort sor son cheval meesmes qui mout ert biax Mais il ne l an amena pas an repost car tant avoit del pueple environ lui que tote en estoit la rue plaine Et la novelle est espandue parmi la vile que li biax vallez qui ersoir vint sera chevaliers demain et qu il vient a cort vestuz de robe a chevalier Lors saillent as fenestres cil de la vile homes et fames et dient la ou il lo voient passer c onques si biau chevalier vallet ne virent mais Il est venuz a la cort si descent de son cheval Et la novele de lui s espant parmi la sale et par les chanbres si saillent hors chevalier et dames et damoiseles et meïsmes li rois et la reine vont as fenestres</l>
   <l rend="divEz" id="117" source="Ao">Qant li vallez est descenduz si lo prant par la main messireYvains et l an maine en la sale amont Li rois vint encontre et la reine si lo prannent andui par les deus mains et se vont aseoir en une couche et li vallez s asiet devant aus a terre sor l erbe vert dont la sale estoit joinchiee Et li rois l esgarde mout volentiers S il li avoit esté biaus en son venir neianz estoit envers la biauté qu il avoit ores si li est avis qu il soit creüz et anbarniz a grant planté Et la reine dit que preudome lo faceDex car grant planté li a donee de biauté La reine regarde lo vallet mout durement et il totes les foiz qu il puet vers li ses iauz mener covertement si se mervoille mout dont si granz biautez pot venir com il voit en li paroir Ne la biauté saDame del Lac ne de nule qu il onques mais eüst veüe ne prise il nule rien envers cesti Et il n avoit mie tort s il ne prisoit envers la reine nule autre dame car ce fu la dame des dames et la fontaine de biauté mais s il saüst la grant valor qui en li estoit encor l esgardast il plus volentiers car nule n estoit ne povre ne riche de sa valor Ele demande a monseignorYvain comment cil vallez a non et il respont qu il ne lo setEt savez vos fait elecui il est filz ne dont il est nezDame fait ilnaie fors tant que ge sai bien qu il est do païs deGaule car mout an parole droit la parleüre Lors lo prant la reine par la main si li demande don il est Et qant il la sant si tressaut toz autresin com s il s esveillast et tant pense a li durement qu il ne set qu ele li a dit Et ele conoist qu il est mout esbahiz si li demande autre foizDites moi fait eledont vos iestes Et il la regarde mout sinplement et si li dit en sospirant qu il ne set dont Et ele li redemande comment il a non Et il dit qu il ne set comment</l>
   <l id="118" source="Ao">Maintenant aparçoit bien la reine qu il est esbahiz et trespansez mais ele n osse pas cuidier que ce soit por li et neporquant ele lo sospece un po si an laisse la parole ester atant Et por ce qu ele nel velt en greignor folie metre ele se lieve de la place</l>
   <l rend="divEz" id="119" source="Ao">et dit por ce que ele ne velt que nus pant a vilenie et que nus ne s aparçoive de ce que ele sospeçoit que cil vallez ne li senble pas estre senez tres bien et qui qu il soit sages o fox il a este enseigniez mauvaisement</l>
   <l rend="divEz" id="120" source="Ao">Dame fait messireYvainsentre moi et vos ne savons pas bien comment il est Par aventure deffandu li est qu il ne nos die comment il a non ne qui il est</l>
   <l id="121" source="Ao">Et ele dit qu il puet bien estre Mais ce disoient il si que li vallez ne l ooit pas</l>
   <l rend="divEz" id="122" source="Ao">La reine vet en ses chanbres Et qant vint a ore de vespres messireYvains i mena lo vallet parmi la main Au revenir des vespres alerent li rois et la reine et li autre chevalier par derrieres la sale en un mout biau jardin sor la riviere qui as maisons lo roi joignoit</l>
   <l id="123" source="Ao">Et messireYvains i mena lo vallet autresin et aprés lui venoit mout granz rote d autres vallez qui noviau chevalier devoient estre l andemain Qant il vindrent</l>
</text>
